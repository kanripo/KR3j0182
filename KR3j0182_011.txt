# -*- mode: mandoku-view; -*-
#+TITLE: 仕學規範
#+DATE: 2015-08-24 23:26:39.028879
#+PROPERTY: ID KR3j0182
#+PROPERTY: BASEEDITION WYG    
#+PROPERTY: JUAN 卷十一
<pb:KR3j0182_WYG_011-1a>¶
欽定四庫全書¶
　仕學規範卷十一　　　　　宋　張鎡　撰¶
　　行己¶
劉公曰某平生只是一箇誠字更撲不破胡珵沉吟良¶
　乆曰誠之一字處禍處福無非安樂公曰此便是安¶
　樂法也誠是天道思誠是人道天人無兩箇道理因¶
　舉左手顧之笑曰只為有這軀殻故假思以通之耳¶
　及其成功一也某自從十五嵗以後便知有這箇道¶
<pb:KR3j0182_WYG_011-1b>¶
　理也曽事事着力畢竟不是只有箇誠字縱横妙用¶
　無處不通子試觸類求之直是無窮某以此杜門不¶
　與時事極快活其樂無窮任怎生也動某不得定也¶
　定也¶
公曰有盛待制者名濤嘗有一語可取云士大夫行己¶
　正如室女常須置身在法度中不得受人指㸃其人¶
　雖無狀當日開此一談却有可取某每為人言之¶
公又曰學者直是先理㑹取根本始得其他末節都閑¶
<pb:KR3j0182_WYG_011-2a>¶
　孔子曰盖有不知而作之者我無是也不知根本後¶
　凡所見聞都奔向那裏去也若知根本行住坐卧無¶
　處不畏中立以謂如何胡珵曰楊先生常愛説一箇¶
　仁字其道甚大公曰大都根本只是箇誠仁在其中¶
　矣譬如造酒須下得脚是始得脚是方論美惡下脚¶
　不是終不成酒人若不知根本雖勤無補性眀試以¶
　老夫鄙言思之須得箇道理去子試思之有無窮之¶
　味某從學温公時亦只得這箇言語這便是精要處¶
<pb:KR3j0182_WYG_011-2b>¶
　也(已上出南/都道護録)¶
真廟出喜雨詩示二府聚看於上前王文正公袖歸因¶
　諭同列曰上詩有一字誤冩莫進入改却王冀公曰¶
　此亦無害欽若退而隂有奏陳翌日上怒謂公曰昨¶
　日朕詩有誤寫字卿等皆見何不奏來公再拜稱謝¶
　曰臣昨日得詩未暇再閲有失奏陳不勝惶懼諸公¶
　皆再拜獨馬知節不拜具言公欲奏白而欽若沮之¶
　又王某略不自辨真宰相器也上顧公笑而撫諭之¶
<pb:KR3j0182_WYG_011-3a>¶
有卜者上封事語干宫禁上怒令捕之繫獄坐以法因¶
　籍其家得朝士往還書尺上曰此人狂妄果臣僚與¶
　之遊從盡可付御史獄按罪公得之以歸翌日獨對¶
　曰臣看卜者家藏文字皆與人筭命選日草本即無¶
　言及朝廷事臣記往年亦曽令推歩當生星辰其狀¶
　尚存因出以奏曰果行乞以臣此狀同問罪上曰此¶
　皆已發露公曰豈可臣自有之而幸於未發惟罪衆¶
　人也上曰卿意如何對曰臣不欲以卜祝賤流累及¶
<pb:KR3j0182_WYG_011-3b>¶
　朝臣上乃解公至政府即時焚去繼有大臣乞行根¶
　治欲因而擠人上令中使再取其狀公曰得旨已寢¶
　尋焚去矣¶
有貨玉帶者持以及門公之弟兵部因持以呈公公曰¶
　如何弟曰甚佳公命繫之曰還見佳否弟曰繫之安¶
　得自見公曰玉亦石也得不重乎自負重而使觀者¶
　稱好無乃勞也我腰間不稱此物亟還之故平生所¶
　服止於賜帶¶
<pb:KR3j0182_WYG_011-4a>¶
韓魏公曰君子當先處已至於義足然後委之以命可¶
　以無悔¶
人能平得有己之心則為賢人矣人人莫不能道之及¶
　行事大為難事常令着意扵此勿以為易也¶
内剛不可屈而外能處之以和者所濟多矣¶
公為丞相每見文字有攻人隱惡者即手自封之未嘗¶
　使人見¶
吾閱人多矣乆而不變是為難¶
<pb:KR3j0182_WYG_011-4b>¶
寡慾則事簡識理則事無礙¶
公元勲盛徳如此聞人一善則曰某不及¶
君子循理而動静以處之禍福之來非所惑也¶
君子能扶人之危賙人之急固是美事能不自談益善¶
　矣¶
處已以難處人以易則無往而不服¶
君子業履須當精微放過一事便為小人所窺也¶
公之客有被召而請教者公曰富貴易得名節難保¶
<pb:KR3j0182_WYG_011-5a>¶
凡人語其所不平氣必動色必變辭必厲惟公不然更¶
　說至小人忘恩背義欲傾己處辭和氣平如道尋常¶
　事¶
仁宗朝李都尉喜延士大夫盡聲色之樂一時館閣佳¶
　流無不往者公於其間雖最年少獨未嘗往焉李數¶
　召公而數以事辭人有強之者公曰固欲往但未有¶
　名耳然公處不失和李莫得致怨同時諸公莫不被¶
　凌謔而獨未嘗侵公也公曰以誠待之耳(已上出名/賢遺範錄)¶
<pb:KR3j0182_WYG_011-5b>¶
范文正公仲淹少貧悴依睢陽朱氏家常與一術者遊¶
　㑹術者病篤使人呼文正而告曰吾善煉水銀為白¶
　金吾兒㓜不足以付今以授子即以其方與所成白¶
　金一斤封誌納文正懐中文正方辭避而術者已絶¶
　後十餘年文正為諫官術者之子長呼而告曰而父¶
　有神術昔之死也以汝尚㓜故俾我收之今汝成立¶
　當以還汝出其方并白金授之封識宛然(出東軒/筆錄)¶
公曰君子言欲孫而行欲嚴盖不孫則召禍不嚴則受¶
<pb:KR3j0182_WYG_011-6a>¶
　侮孔子曰吾執御乎又曰丘也幸茍有過人必知之¶
　此雖遜何傷也若言媚竈則曰獲罪于天無所禱也¶
　盖恐傷乎行不得不厲爾後世君子言之不孫者多¶
　矣扵行則未嘗嚴也¶
問人之治身何者為先人之所戒何者為急公言易曰¶
　閑邪存其誠孔子曰思無邪則是人之治身以誠為¶
　本而所戒者以邪為急盖正心誠意而行乎正則動¶
　容舉措無非正也正之氣充于四體發于面目可以¶
<pb:KR3j0182_WYG_011-6b>¶
　望而知其為正人也茍不正心誠意而存乎邪則形¶
　容動作亦皆不正充于四體發于靣目可以望而知¶
　其為邪人也至扵國之興亡亦以正與不正况于人¶
　乎(並出節孝/先生語錄)¶
胡文恭公平生守道不以進退為意在文館二十餘年¶
　每語後進曰富貴貧賤莫不有命士人當修身俟時¶
　無為造物者所嗤世以為名言(出澠水/燕談)¶
韓魏公在大名日有人獻玉盞二隻云耕者入壊塜而¶
<pb:KR3j0182_WYG_011-7a>¶
　得表裏無纖瑕可指亦絶寳也公以百金荅之尤為¶
　寳玩每開宴召客特設一卓覆以錦衣置玉盞其上¶
　一日召漕使且將用之酌酒勸坐客俄為一吏誤觸¶
　倒玉盞俱碎坐客皆愕然吏且伏地待罪公神色不¶
　動笑謂坐客曰凡物之成毁亦自有時數俄顧吏曰¶
　汝誤也非故也何罪之有坐客皆歎服公寛厚不已¶
　公帥定武時夜作書令一侍兵持燭扵旁侍兵他顧¶
　燭燃公鬚公遽以袖摩之而作書如故少頃回視則¶
<pb:KR3j0182_WYG_011-7b>¶
　已易其人矣公恐主吏鞭之亟呼視之曰勿易渠已¶
　解持燭矣軍中感服¶
魏公言狄青作定副帥一日宴公惟劉易先生與焉易¶
　性素疎訐時優人以儒為戲易㪍然謂黥卒敢如此¶
　詬詈武襄不絶口至擲樽爼以起公是時觀武襄氣¶
　殊自若不少動笑語益温次日武襄首造劉易謝公¶
　扵是時已知其有量(並出韓魏/王别錄)¶
鄒公浩雖遇冗劇事處之常優㳺因論易曰常雜而不¶
<pb:KR3j0182_WYG_011-8a>¶
　厭若雜而厭非所以為常¶
韓治與同僚處一日有卒悍厲衆皆怒之唯韓不顧凝¶
　如平時徐言曰無忿疾于頑惟頑能致人忿故也人¶
　謂其家學盖魏公之後¶
一切世間君子小人好惡不常若要一時周遍冠昏喪¶
　祭往還飲食之禮一　一過當周至時費盡一生心力¶
　只得人道是箇好周至人然又不能使君子小人皆¶
　喜所謂外慕也只有一箇誠意千古萬今使不盡¶
<pb:KR3j0182_WYG_011-8b>¶
君子所以不言人之過者何也未說口不臧否人也未¶
　說先自治而後人也秖是自治為急常恐自家身心¶
　錯了念念在此何暇管他别人夫子曰夫我則不暇¶
君之視臣如土芥則臣視君如國人此為君而言也非¶
　為臣者所以責君父子之間不責善此為父而言也¶
　非為子者所以責父¶
出無謂之言行不必為之事不如其已¶
以簡傲為髙以諂䛕為禮以刻薄為聰眀以闒茸為寛¶
<pb:KR3j0182_WYG_011-9a>¶
　大胥失之矣¶
事上之道莫若忠待下之道莫若恕(已上出晁/氏客語)¶
葉道卿自浙漕罷以母老求司宫鑰長子經臨江軍修¶
　謁方入客次聞衆賔聚首言道卿被罪葉揖而問得¶
　報耶賔曰傳聞耳曰葉道卿乃某之家君以祖母老¶
　求便實無過衆賔負赧幾失所措信知稠人中不可¶
　妄談是非昔人有言客次與茶酒肆中最宜謹黙可¶
　不信乎(出和氏/談選)¶
<pb:KR3j0182_WYG_011-9b>¶
給事中徐禧殁於王事朝廷錄其子弟十餘人以弟祕¶
　為太廟齋郎祕自陳願閣此恩以待兄有嫡孫日推¶
　授朝廷嘉而許之祕為太學生有聲名而孝悌廉退¶
　之行又如此¶
長安隱士曰髙繹有古人絶行慶歴中召至京師朝廷¶
　欲命以官固辭歸山特賜安素處士家甚貧妻子寒¶
　餒終不以困故受郷人財閉門讀書而已(並出文/昌雜錄)¶
李文正嘗曰士人當使王公聞名多而識面少此最名¶
<pb:KR3j0182_WYG_011-10a>¶
　言盖寧使王公訝其不來無使王公厭其不去如子¶
　尚何求名惟在養其髙致爾薦以此言如佩韋弦也¶
　(出師友/談記)¶
　¶
　¶
　¶
　¶
　¶
<pb:KR3j0182_WYG_011-10b>¶
　¶
　¶
　¶
　¶
　¶
　¶
　¶
　仕學規範卷十一¶
