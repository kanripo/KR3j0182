# -*- mode: mandoku-view; -*-
#+TITLE: 仕學規範
#+DATE: 2015-08-24 23:26:38.883472
#+PROPERTY: ID KR3j0182
#+PROPERTY: BASEEDITION WYG    
#+PROPERTY: JUAN 卷二
<pb:KR3j0182_WYG_002-1a>¶
欽定四庫全書¶
　仕學規範卷二　　　　　　宋　張鎡　撰¶
　　為學¶
學在知其所有又養其所有¶
學如不及猶恐失之不得放過也¶
學始於不欺闇室¶
學者有所得不必在談經論道間當於行事動容周旋¶
　中禮得之¶
<pb:KR3j0182_WYG_002-1b>¶
學者不學聖人則已欲學之須是熟玩聖人氣象不可¶
　止於名上理㑹如是只是講論文字¶
張思叔請問其論或太髙伊川不答良乆曰累髙必自¶
　下¶
謝子與伊川别一年往見之伊川曰相别又一年做得¶
　甚工夫謝曰也只去箇矜字曰何故曰子細檢㸃得¶
　來病痛盡在這裏若按伏得這箇罪過方有向進處¶
　伊川㸃頭因語在坐同志者曰此人為學切問近思¶
<pb:KR3j0182_WYG_002-2a>¶
　者也¶
謝顯道云學者先學文鮮有能至道至如&KR0054;觀泛覽亦¶
　自為害故眀道先生教余嘗曰賢讀書謹不要尋行¶
　數墨¶
謝顯道習舉業已知名往扶溝見眀道先生受學志甚¶
　篤眀道一日謂之曰爾輩在此相從只是學某言語¶
　故其學心口不相應盍若行之請問焉曰且静坐伊¶
　川每見人静坐便嘆其善學(已上出程/氏外書)¶
<pb:KR3j0182_WYG_002-2b>¶
學者所志至大猶恐所得淺況可便志其小茍志其小¶
　志在行一節而已若欲行信亦未必能信自古有多¶
　少要如仲尼者然未有如仲尼者顔淵學仲尼不幸¶
　短命孟子志仲尼亦不如仲尼¶
要見聖人無如論孟為要論孟二書於學者大足只是¶
　須&KR0386;泳¶
聞見之善者謂之學則可謂之道則不可須是自求扵¶
　已能尋見義理則自有旨趣自得之則居之安矣¶
<pb:KR3j0182_WYG_002-3a>¶
義理之學亦須深沈方有造非淺易輕浮之可得也盖¶
　惟深則能通天下之志¶
為學大益在自能變化氣質不爾卒無所發眀不得見¶
　聖人之奥故學者先須變化氣質¶
心解則求義自眀不必字字相校譬之目眀者萬物紛¶
　錯於前不足為害若目昏者雖枯木朽株皆足為梗¶
觀書且不宜急迫了意思則都不見須是大體上求之¶
　言則指也指則所視者逺矣若只泥文而不求大體¶
<pb:KR3j0182_WYG_002-3b>¶
　則失之是小兒視指之類也常引小兒以手指物示¶
　之而不能求物以視焉只視於手及無物則加怒耳¶
書多閱而好忘者只為理未精耳理精則須記了無去¶
　處也仲尼一以貫之盖只著一義理都貫却學者但¶
　養心識眀静自然可見死生存亡皆知所從來胷中¶
　瑩然無疑止此理爾孔子言未知生焉知死盖略言¶
　之死之事只生是也更無别理¶
學者不可謂少年自緩便是四十五十二程從十四嵗¶
<pb:KR3j0182_WYG_002-4a>¶
　時便銳然欲學聖人今盡及四十未能及顔閔之徒¶
　小程可如顔子然恐未如顔子之無我¶
今人為學如登山麓方其迤邐之時莫不闊步大走及¶
　到峭峻之處便止須是要剛决果敢以進¶
學之不勤者正猶七年之病不蓄三年之艾今之於學¶
　加工數年自是享之無窮人多是恥於問人假使今¶
　日問於人眀日勝扵人有何不可如是則孔子問於¶
　老耼萇𢎞郯子賔牟賈有甚不得聚天下衆人之善¶
<pb:KR3j0182_WYG_002-4b>¶
　者是聖人也豈有得其一端而便勝於聖人也¶
學不長者無他術惟是與朋友講治多識前言往行以¶
　育其徳¶
義理有疑則濯去舊見以求新意心中茍有所開眀便¶
　劄記不思則還塞之矣更須得朋友之助一日間朋¶
　友論著則一日間意思差别須日日如此講論乆則¶
　自覺進也¶
學者只是於義理中求譬如農夫是穮是蓘雖有饑饉¶
<pb:KR3j0182_WYG_002-5a>¶
　必有豐年盖求之則須有所得(已上出横/渠理窟)¶
學者觀書每見每知新意則學進矣¶
有志於學者都更不論氣之羙惡只看志如何匹夫不¶
　可奪志也惟患學者不能堅勇(已上出横/渠語錄)¶
子路無宿諾人告以有過則喜有聞而未能有行惟恐¶
　有聞此可謂有勇矣學者之病常在於無勇使之勇¶
　焉中庸之極可坐而臻也(出臨川集/講說錄)¶
予㓜時先君日課令誦文選甚苦其詞與字難通也先¶
<pb:KR3j0182_WYG_002-5b>¶
　君因曰我見小宋(即景/文公)說手抄文選三過方見佳處¶
　汝等安得不誦由是知前輩名公為學大率如此(出/麈)¶
　(史/)¶
學者所以求治心也學雖多而心不治安以為學(出涑/水迂)¶
　(書/)¶
先生謂馬永年曰吾友後生未可遽立議論以褒貶古¶
　今盖見聞未廣而涉世淺故也且如孔子萬世師也¶
　方孟僖子且死戒其嗣懿子師孔子時孔子年尚少¶
<pb:KR3j0182_WYG_002-6a>¶
　也又齊景公晏子適魯問禮時孔子方年三十其後¶
　孔子年五十餘方歴聘諸國十四年而歸魯時孔子¶
　年六十三嵗乃始刪詩定書繫周易作春秋只數年¶
　間了却一生著述盖是時學問成矣涉世深矣故其¶
　著述始可為後世法譬如積水扵千仞之源一日决¶
　之滔滔汩汩直至于海其源深也若夫潢潦之水乍¶
　流乍涸終不能有所至其源淺也古人著書多在暮¶
　年盖為此也¶
<pb:KR3j0182_WYG_002-6b>¶
先生曰某之北歸與東坡同途兩舟相銜未嘗三日不¶
　相見嘗記東坡自言少年時與其父并弟同讀富鄭¶
　公使北語錄至於說大遼國主云用兵則士馬物故¶
　國家受其害爵賞日加人臣享其利故凡北朝之臣¶
　勸用兵者乃自為計非為北朝計也遼主眀知利害¶
　所在故不用兵三人皆歎其言以為眀白而切中事¶
　機時老蘇謂二子曰古人有此意否東坡對曰嚴安¶
　亦有此意但不如此眀白老蘇笑以為然先生又云¶
<pb:KR3j0182_WYG_002-7a>¶
　前輩讀書例皆如此故謂之學問必見於用乃可貴¶
　不然即腐儒爾武帝時嚴安上書諫用兵其略云今¶
　徇南夷朝夜即深入匈奴燔其龍城議者美之此人¶
　臣之利非天下之長䇿也鄭公之言其源出於此(已/上)¶
　(出元城/語錄)¶
司馬温公嘗言書不可不成誦或在馬上或中夜不寢¶
　時詠其文思其義所得多矣¶
公又云司馬文正對賔客無問賢愚長㓜悉以疑事問¶
<pb:KR3j0182_WYG_002-7b>¶
　之有草簿數枚常致坐間茍有可取隨手記錄或對¶
　客即書率以為常其書事皆真謹公見時已有三十¶
　餘簿(出元城/譚錄)¶
胡珵問學者所守要道畢竟如何公曰尋常未嘗與人¶
　言既蒙下問不敢不對學者所守要道亦只是一字¶
　更無兩字只一勤字盡矣學者能勤則邪僻無自而¶
　生中立門人有黄鍰者亦見問嘗以是告之珵曰甚¶
　善甚善只為至誠無息學者誠以為主勤以行之不¶
<pb:KR3j0182_WYG_002-8a>¶
　亦善乎公曰誠是本勤是末求之不已謂之勤纔有¶
　間斷便不可謂勤也(出南都/道護録)¶
范文正在雎陽掌學有孫秀才者索遊上謁文正贈錢¶
　一千眀年孫生復道雎陽謁文正又贈十千因問何¶
　為汲汲於道路孫生戚然動色曰母老無以養若日¶
　得百錢則甘旨足矣文正曰吾觀子辭氣非乞客也¶
　二年僕僕所得㡬何而廢學多矣吾今補子為學職¶
　月可得三千以供養子能安於學乎孫生大喜於是¶
<pb:KR3j0182_WYG_002-8b>¶
　授以春秋而孫生篤學不捨晝夜行復脩謹文正甚¶
　愛之眀年文正去雎陽孫亦辭歸後十年聞泰山下¶
　有孫眀復先生以春秋教授學者道徳髙邁朝廷召¶
　至乃昔日索遊孫秀才也(出東軒/筆録)¶
王荆公教元澤求門賔須&KR0054;學善士或謂發蒙恐不必¶
　然公曰先入者為之主¶
楊中立云人要為善須先眀善始得¶
陳并巨中勸學文云凡不可與父兄師友道者不可為¶
<pb:KR3j0182_WYG_002-9a>¶
　也凡不可與父兄師友為者不可道也¶
吕原眀謂六經藥方也史𫝊是人之服藥之效也¶
君子之學貴乎一一則眀眀則有功¶
君子之學必日新日新者日進也不日新者必日退未¶
　有不進而不退者唯聖人之道無所進退以其所造¶
　者極也(已上出晁/氏客語)¶
忠憲公少年家貧學書無紙莊門前有大石就上學書¶
　至晚洗去遇烈日及小雨即張敝繖以自蔽時世間¶
<pb:KR3j0182_WYG_002-9b>¶
　印板書絶少多是手寫文字每借人書多得脫落舊¶
　書必即錄甚詳以備檢閱盖難再假故也仍必如法¶
　縫粘方繼得一觀其艱苦如此今子弟飽食放逸印¶
　書足備尚不能觀良可愧恥(出韓莊敏/公遺事)¶
學者纔有些所得便住人多易住唯顔子善學故孔子¶
　有見其進未見其止之嘆須是百尺竿頭更進步始¶
　得¶
今之學須是如饑之須食寒之須衣始得若只欲彼善¶
<pb:KR3j0182_WYG_002-10a>¶
　於此則不得¶
或問或曰我初學問事必不當人必笑然我未有所得¶
　須直情言之若掩藏畏人笑徒自欺耳此言如何曰¶
　是也謂同坐諸子曰亦須切記此語(已上出上/蔡語錄)¶
　¶
　¶
　¶
　¶
<pb:KR3j0182_WYG_002-10b>¶
　¶
　¶
　¶
　¶
　¶
　¶
　¶
　仕學規範卷二¶
