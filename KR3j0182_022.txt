# -*- mode: mandoku-view; -*-
#+TITLE: 仕學規範
#+DATE: 2015-08-24 23:26:39.207991
#+PROPERTY: ID KR3j0182
#+PROPERTY: BASEEDITION WYG    
#+PROPERTY: JUAN 卷二十二
<pb:KR3j0182_WYG_022-1a>¶
欽定四庫全書¶
　仕學規範卷二十二　　　　宋　張鎡　撰¶
　　涖官¶
御史吕景初呉中復馬遵坐論梁丞相罷臺職除他官¶
　公封還辭頭不草制其後屢有除授非當者必皆封¶
　還之而上遇公益厚曰有子如此其母之賢可知命¶
　特賜冠帔以寵之¶
張堯佐者以進士擢第累官至屯田員外郎知開州㑹¶
<pb:KR3j0182_WYG_022-1b>¶
　其姪女有寵於仁宗為脩媛堯佐遂驟遷一日中除¶
　宣徽節度景靈群牧四使御史唐介上疏引楊國忠¶
　為戒不報又與諌官包拯呉奎等七人論列殿上又¶
　白御史中丞留百官班欲以庭爭卒奪堯佐宣徽景¶
　靈兩使特加介六品服以旌敢言未幾堯佐復除宣¶
　徽使知河陽唐謂同列曰是欲與宣徽而假河陽為¶
　名耳我曹豈可中已耶同列依違不前唐遂獨爭之¶
　不能奪仁宗諭曰除擬初出中書介遂極言宰相文¶
<pb:KR3j0182_WYG_022-2a>¶
　彦愽知益州日以燈籠錦媚貴妃而致位宰相今又¶
　以宣徽使結堯佐請逐彦愽而相冨弼又言諌官呉¶
　奎觀望挾姦語甚切直仁宗怒却其奏不視且言將¶
　貶竄介徐奏畢曰臣忠義憤激雖鼎鑊不避也上急¶
　召二府以疏示之曰介言他事乃可至謂彦愽因貴¶
　妃得執政何言也介面質彦愽曰彦愽冝自省即有¶
　之不可隠彦愽拜謝不已樞密副使梁適叱介使下¶
　殿介辯愈切仁宗大怒玉音甚厲衆恐禍出不測是¶
<pb:KR3j0182_WYG_022-2b>¶
　時蔡襄脩起居注立殿陛即進曰介誠狂直然納諌¶
　容言人主之美徳必望全貸遂召當制舍人就殿廬¶
　草制貶春州别駕翊日御史中丞王舉正救解之上¶
　亦中悔改為英州别駕復取其奏以入又明日罷彦¶
　愽黜呉奎而遣中使護送介至貶所且戒以必全之¶
　無令道死¶
參政趙清獻公通判泗州泗守昬不事事監司欲罷遣¶
　之公獨左右其政而晦其所以然使若權不已出者¶
<pb:KR3j0182_WYG_022-3a>¶
　守得以善罷¶
公得䖍州地逺而民好訟人謂公不樂公欣然過家上¶
　冢而去既至遇吏民簡易嚴而不苛悉召諸縣令告¶
　之為令當自任事勿以事諉郡茍事辦而民恱吾一¶
　無所問令皆喜爭盡力䖍事為少獄以屢空改修鹽¶
　法踈鑿贑石民賴其利䖍當二廣之衝行者常自䖍¶
　易舟而北公間取餘材造舟得百艘移二廣諸郡曰¶
　仕宦之家有父兄沒而不能歸者皆移文以遣當具¶
<pb:KR3j0182_WYG_022-3b>¶
　舟載之至者既悉授以舟復量給公使物歸者相繼¶
　於道¶
御史中丞吕公誨上素聞其彊直擢為天章閣待制復¶
　知諌院遷諌議大夫權御史中丞是時有侍臣棄官¶
　家居者朝野稱其材以為古今少倫天子引參大政¶
　衆皆喜於得人獻可獨以為不然衆莫不怪之居無¶
　何新為政者恃其材棄衆任已厭常為竒多變更祖¶
　宗法専汲汲歛民財所愛信引㧞時或非其人天下¶
<pb:KR3j0182_WYG_022-4a>¶
　大失望獻可屢爭不能得乃抗章悉條其過失且曰¶
　誤天下蒼生必此人如久居廟堂必無安靖之理又¶
　曰天下本無事但庸人擾之上遣使諭解獻可執之¶
　愈堅乃罷中丞出知鄭州¶
御史中丞彭公思永為荆湖北路轉運使至部奏黜守¶
　令之殘暴疲懦者各一人而八州知勸時大農以利¶
　誘諸路使以羡餘為獻公曰裒民取賞吾不忍為遂¶
　無所獻¶
<pb:KR3j0182_WYG_022-4b>¶
丞相申國吕正獻公公著每事持重近厚然去就之際¶
　極於介潔其在朝廷小不合便脫然無留意故歴事¶
　四朝無一年不自引求去¶
丞相魏國韓忠獻王琦監左藏庫時方貴髙科多徑去¶
　為顯職公獨滯於筦庫衆以為非冝公處之自若不¶
　以為卑冗職事亦未嘗茍且禁中須索金帛皆内臣¶
　直批聖㫖下庫無印記可以考驗公奏曰天禧中嘗¶
　専置傳宣合同一司闗防甚嚴官物非得合同慿由¶
<pb:KR3j0182_WYG_022-5a>¶
　不可給後相習為弊廢而不行願復舊制詔從之舊¶
　有監秤始得受納内臣往往數日不至寶貨暴露廊¶
　廡逺方衙校苦於稽留公奏罷之災傷州郡所輸物¶
　帛不如度者例猶追剥公請蠲之徙開封府推官理¶
　事不倦暑月汗流浹背府尹王愽文大器重之曰此¶
　人要路在前而治民如此真宰相器也¶
中書習舊敝每事必用例五房史操例在手顧金錢惟¶
　意所去取所欲與白舉用之所不欲行或匿例不見¶
<pb:KR3j0182_WYG_022-5b>¶
　韓公令删取五房例及刑房斷例除其冗謬不可用¶
　者為綱目類次之封縢謹掌每用例必自閲自是人¶
　始知賞罰可否出宰相五房史不得髙下于其間¶
參政歐陽文忠公脩三年加龍圖閣學士權知開封府¶
　事所代包孝肅公以威嚴御下名震都邑公簡易循¶
　理不求赫赫之譽有以包公之政勵公者公曰凡人¶
　材性不一用其所長事無不舉强其所短勢必不逮¶
　吾亦任吾所長耳聞者稱善¶
<pb:KR3j0182_WYG_022-6a>¶
歐公嘗語人曰治民如治病彼冨醫之至人家也僕馬¶
　鮮明進退有禮為人診脈按醫書述病證口辯如傾¶
　聴之可愛然病兒服藥云無效則不如貧醫貧醫無¶
　僕馬舉止生疎為人診脈不能應對病兒服藥云疾¶
　已愈矣則便是良醫凡治人者不問吏材能否設施¶
　何如但民稱便即是良吏故公為數郡不見治迹不¶
　求聲譽以寛簡不擾為意故所至民便既去民思如¶
　揚州青州南京皆大郡公至三五日間事已十减五¶
<pb:KR3j0182_WYG_022-6b>¶
　六一兩月後官府閒如僧舍或問公為政寛簡而事¶
　不弛廢者何也曰以縱為寛以略為簡則弛廢而民¶
　受其弊也吾之所謂寛者不為苛急耳所謂簡者不¶
　為繁碎耳識者以為知言¶
張舜民遊京師求謁先達之門是時歐陽公司馬公王¶
　荆公為學者所趣諸公之論於仁義文史為多唯歐¶
　陽公多談吏事既久之不免有請大凡學者之見先¶
　生莫不以道徳文章為欲聞者今先生多敎人以吏¶
<pb:KR3j0182_WYG_022-7a>¶
　事所未喻也公曰不然吾子皆時才異日臨事當自¶
　知之大底文學止於潤身政事可以及物吾昔貶官¶
　夷陵彼非人境也方壯年未厭學欲求漢史一觀公¶
　私無有也無以遣日因取架閣陳年公案反覆觀之¶
　見其枉直乖錯不可勝數以無為有以枉為直違法¶
　徇情滅親害義無所不有且以夷陵荒逺偏小尚如¶
　此天下固可知也當時仰天誓心曰自爾遇事不敢¶
　忽也迨今三十餘年出入中外沗塵三事以此自將¶
<pb:KR3j0182_WYG_022-7b>¶
　今日以人望我必為翰墨致身以我自觀亮是當時¶
　一言之報也¶
公與其姪通理書云自南方多事以来日夕憂汝得昨¶
　日遞中書頓解憂想歐陽氏自江南歸明累世蒙朝¶
　廷官禄吾今又被顯榮致汝等並列官品當思報效¶
　偶此多事如有差使盡心向前不得避事至於臨難¶
　死節亦是汝榮事但存心盡公神明自祐汝切不可¶
　思避事也昨書中言欲買朱砂來吾不闕此物汝於¶
<pb:KR3j0182_WYG_022-8a>¶
　官下冝守廉何得買官下物吾在官所除飲食外不¶
　曽買一物汝可觀此為戒也内翰蘇公題其後曰凡¶
　人勉強於外何所不至惟考之其私乃見真偽此歐¶
　陽公與其弟姪家書也¶
杭本江海之地水泉鹹苦唐刺史李泌始引西湖水作¶
　六井民足於水及白居易復浚西湖淤水入運河自¶
　河入田所溉至千頃然湖水多葑久廢開治至是積¶
　二十五萬餘丈而水無幾矣運河失湖水之利取給¶
<pb:KR3j0182_WYG_022-8b>¶
　於江潮潮濁多淤河行圜闠中三年一淘為市井大¶
　患而六井亦幾廢蘇文忠公始至浚二河以茅山一¶
　河受江潮以鹽橋一河受湖水復造堰閘以為湖水¶
　畜洩之限然後潮不入市且以餘力復修六井又取¶
　葑田積湖中為長堤以通南北募人種菱湖中而收¶
　其利以備修湖杭人名其堤曰蘇公堤云¶
中書侍郎傅獻簡公堯俞為御史諌官四年所上百六¶
　十餘章多觸忌諱抵權倖名重朝廷而風節凛然聞¶
<pb:KR3j0182_WYG_022-9a>¶
　於天下¶
尚書彭公汝礪故事進士第一人無入吏部選者公釋¶
　褐歴保信軍節度推官武安軍節度掌書記丁外艱¶
　除復授漳州軍事推官在選十年人以為淹而公處¶
　之澹如也¶
内翰范公祖禹言舊年子弟赴官有乞書於蜀公者蜀¶
　公不許曰仕宦不可廣求人知受恩多則難立朝矣¶
諌議劉公安世徧立言路正色立朝知無不言言無不¶
<pb:KR3j0182_WYG_022-9b>¶
　盡每以辨是非邪正為先進君子退小人為急其面¶
　折庭爭至雷霆之怒赫然則執簡却立伺天威少霽¶
　復前極論一時奏對且前且却者或四五殿庭觀者¶
　皆汗縮竦聴公退則咨嗟嘆服至以俚語目之曰殿¶
　上虎(已上出皇朝/名臣言行録)¶
　¶
　¶
　仕學規範卷二十二¶
